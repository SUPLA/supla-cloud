<h1>Urządzenia Wejścia/Wyjścia</h1>

<p><strong>Urządzenia Wejścia/Wyjścia</strong> pozwalają na sterowanie lub monitorowanie stanu wyposażenia Twojego domu lub biura. Urządzenia oparte są o popularne i ogólnie dostępne platformy takie jak Raspberry PI, Arduino czy ESP8266. Każde z urządzeń posiada tzw. kanały, których ilość i przeznaczenie zależy od danej konfiguracji sprzętowej. Każdy z kanałów może pełnić rolę „Wejścia” lub „Wyjścia” i posiada określony „Typ”. <br /><br />
<strong>Wejście</strong> – kanał może pobierać dane np. odczytać temperaturę, sprawdzić stan czujnika<br />
<strong>Wyjście</strong> – kanał umożliwia sterowanie <br />
<strong>Typ</strong> – określa typ podzespołu wykonawczego np. Przekaźnik, Termometr<br />
<br /><br />
Typ kanału determinuje również zakres dostępnych funkcji np. Kanał typu „Przekaźnik” może posiadać funkcje „Otwieranie furtki”, „Otwieranie drzwi” itp. Każdy kanał może zostać przez Ciebie odpowiednio skonfigurowany w zależności od potrzeb lub całkowicie wyłączony. To jakie funkcje zostaną wybrane automatycznie wpływa na to jakie funkcje będą dostępne z poziomu aplikacji klienckich zainstalowanych na smartfonach i tabletach. <br/><br />Wyłączenie urządzenia będzie skutkowało automatycznym ukryciem wszystkich funkcji świadczonych przez to urządzenie we wszystkich aplikacjach klienckich. Włączenie urządzenia spowoduje ponowne pojawienie się funkcji świadczonych przez to urządzenie. <br /><br />Status urządzenia określa to czy urządzenie jest aktualnie połączone z serwerem, a data ostatniego połączenia określa moment w którym ostatnie połączenie zostało nawiązane. <br /><br />Każda z funkcji posiada swój domyślny podpis np. „Roleta”, „Drzwi”. Podpis może być zmieniony  w celu precyzyjnego  określenia przeznaczenia danej funkcji np. „Roleta balkon”, „Drzwi wejściowe”. Zmiany podpisu możesz dokonać we właściwościach poszczególnego kanału. Aby powrócić do podpisu domyślnego pozostaw pole podpisu nieuzupełnione.<br /><br />
Aby podłączyć urządzenie wejścia/wyjścia do systemu należy w jego ustawieniach wprowadzić identyfikator lokalizacji oraz hasło. Po podłączeniu do sieci i poprawnej autoryzacji, urządzenie automatycznie pojawi się na liście urządzeń.<br /><br /><br /><br /></p>
