<div align="center"><b>
REGULAMIN ŚWIADCZENIA USŁUG DROGĄ ELEKTRONICZNĄ
PRZEZ AC SOFTWARE SP. Z O.O.
WRAZ Z POLITYKĄ PRYWATNOŚCI</b></div>

<div align="center"><b>I. Postanowienia ogólne</b></div>

<b>1.</b> Regulamin niniejszy określa rodzaje, zakres i warunki świadczenia usług drogą elektroniczną przez AC SOFTWARE spółkę z ograniczoną odpowiedzialnością, 48-370 Paczków, ul. Armii Krajowej 2, <a href="https://www.acsoftware.pl">www.acsoftware.pl</a>

<b>2.</b> Użyte w Regulaminie terminy oznaczają: 
2.1. <b>cloud.supla.org</b> – platforma serwerowa z zainstalowanym oprogramowaniem SUPLA-CLOUD – stanowiąca platformę umożliwiającą komunikację pomiędzy urządzeniami klienckimi użytkownika takimi jak smartfony, tablety, komputery, a urządzeniami sterującymi (wykonawczymi); 
2.2. <b>Prawo telekomunikacyjne</b> - ustawa z dnia 16 lipca 2004 r. – Prawo telekomunikacyjne; 
2.3. <b>ustawa o świadczeniu usług drogą elektroniczną</b> - ustawa o świadczeniu usług drogą elektroniczną z dnia 18 lipca 2002 r.; 
2.4. <b>system teleinformatyczny</b> - zespół współpracujących ze sobą urządzeń informatycznych i oprogramowania, zapewniający przetwarzanie i przechowywanie, a także wysyłanie i odbieranie danych poprzez sieci telekomunikacyjne za pomocą właściwego dla danego rodzaju sieci urządzenia końcowego w rozumieniu Prawa telekomunikacyjnego; 
2.5. <b>świadczenie usługi drogą elektroniczną</b> - wykonanie usługi świadczonej bez jednoczesnej obecności stron (na odległość), poprzez przekaz danych na indywidualne żądanie usługobiorcy, przesyłanej i otrzymywanej za pomocą urządzeń do elektronicznego przetwarzania, włącznie z kompresją cyfrową, i przechowywania danych, która jest w całości nadawana, odbierana lub transmitowana za pomocą sieci telekomunikacyjnej w rozumieniu Prawa telekomunikacyjnego; 
2.6. <b>środki komunikacji elektronicznej</b> - rozwiązania techniczne, w tym urządzenia teleinformatyczne i współpracujące z nimi narzędzia programowe, umożliwiające indywidualne porozumiewanie się na odległość przy wykorzystaniu transmisji danych między systemami teleinformatycznymi; 
2.7. <b>usługa</b> lub <b>usługi</b> - usługi świadczone drogą elektroniczną za pośrednictwem cloud.supla.org, opisane w części II niniejszego Regulaminu; 
2.8. <b>Usługodawca</b> lub <b>Administrator Danych</b> – AC SOFTWARE sp. z o.o. z siedzibą w Paczkowie (48-370), ul. Armii Krajowej 2, zarejestrowaną przez Sąd Rejonowym w Opolu, VIII Wydział Krajowego Rejestru Sądowego, nr KRS 0000314809, NIP 7532365220, REGON 160217758; kapitał zakładowy 50 000,00 PLN
2.9. <b>Usługobiorca</b> lub <b>Użytkownik</b> - podmiot korzystający z usług za pośrednictwem cloud.supla.org, będący osobą fizyczną, osobą prawną albo jednostką organizacyjną nieposiadającą osobowości prawnej, zobowiązany do przestrzegania niniejszego Regulaminu; 
2.10. <b>serwis</b>– serwis internetowy prowadzony przez Usługodawcę pod adresem cloud.supla.org; 

<b>3.</b> Rozpoczęcie korzystania z którejkolwiek z Usług, opisanych w części II niniejszego Regulaminu jest równoznaczne z pełną akceptacją przez usługobiorcę warunków niniejszego Regulaminu bez konieczności sporządzenia odrębnej umowy. Użytkownik oświadcza, że zapoznał się z Regulaminem i akceptuje wszystkie jego postanowienia poprzez zaznaczenie odpowiedniego pola podczas procesu rejestracji. 

<div align="center"><b>II. Rodzaje i zakres Usług objętych Regulaminem</b></div>

<b>1.</b> Niniejszy Regulamin dotyczy następujących Usług świadczonych drogą elektroniczną przez Usługodawcę: 
<b>1.2.</b> udostępnienie oprogramowania SUPLA z użyciem infrastruktury serwerowej utrzymywanej przez Usługodawcę.

<b>2.</b> Warunkiem świadczenia Usług jest zapoznanie się z niniejszym Regulaminem oraz akceptacja jego postanowień. 

<b>3.</b> Korzystanie z Usług jest możliwe po dokonaniu rejestracji oraz złożeniu przez Użytkownika oświadczenia o akceptacji niniejszego Regulaminu. 

<b>4.</b> Rejestracji dokonuje się zakładając konto Użytkownika na stronie: <a href="https://cloud.supla.org/auth/create">https://cloud.supla.org/auth/create</a>.

<b>5.</b> W chwili założenia konta przez Użytkownika zawierana jest pomiędzy Usługodawcą i Użytkownikiem Umowa o świadczenie Usług, o których mowa w ust. I powyżej, na czas nieokreślony. 

<b>6.</b> Usługobiorca ma prawo odstąpienia od Umowy bez podania przyczyn, składając stosowne oświadczenie na piśmie w terminie 14 dni od dnia zawarcia Umowy. 

<b>7.</b> Uprawnienie do odstąpienia od Umowy nie przysługuje Użytkownikom niebędącym konsumentami. 

<b>8.</b> Korzystanie z Usług, o których mowa w ust. I powyżej przez Użytkownika jest dobrowolne i bezpłatne.

<div align="center"><b>III. Dodatkowe informacje o Usługach</b></div>

<b>1.</b> Usługodawca zapewnia działanie systemu teleinformatycznego, którym się posługuje w taki sposób, że Usługobiorca może nieodpłatnie zakończyć w każdej chwili korzystanie z Usługi poprzez złożenie Usługodawcy oświadczenia woli o likwidacji konta. 

<b>2.</b> W przypadku zakończenia przez Usługobiorcę korzystania z Usług udostępnionych za pośrednictwem Serwisu, Umowa o świadczenie usług drogą elektroniczną rozwiązuje się automatycznie, bez konieczności składania dodatkowych oświadczeń.  

<b>3.</b> Celem skorzystania z Usługi, użytkownik winien spełnić następujące wymagania techniczne, niezbędne do współpracy z systemem teleinformatycznym Usługodawcy: 
3.1. dostęp do sieci Internet;
3.2. posiadanie konta poczty elektronicznej (e-mail),
3.3. przeglądarka internetowa
3.4. smartfon z systemem iOS lub Android
3.5. urządzenie(a) wykonawcze zgodne z oprogramowaniem SUPLA

<div align="center"><b>IV. Warunki świadczenia Usług</b></div>

<b>1.</b> Usługodawca świadczy usługi na rzecz usługobiorcy w zakresie i na warunkach określonych w niniejszym Regulaminie. 
<b>2.</b> Usługobiorca zobowiązuje się do przestrzegania niniejszego Regulaminu. 
<b>3.</b> Usługobiorca zobowiązany jest do przestrzegania zakazu nadużywania środków komunikacji elektronicznej oraz dostarczania przez lub do systemów teleinformatycznych cloud.supla.org następujących treści: 
3.1. powodujących zachwianie pracy lub przeciążenie systemów teleinformatycznych    cloud.supla.org lub innych podmiotów biorących bezpośredni lub pośredni udział w świadczeniu usług drogą elektroniczną
3.2. niezgodnych z powszechnie obowiązującymi przepisami prawa, 
3.3. naruszających dobra osób trzecich, ogólnie przyjęte normy społeczne, moralne lub godzące w dobre obyczaje; obraźliwe czy naruszające czyjąkolwiek godność. 
3.4. Usługodawca zastrzega sobie prawo do prowadzenia prac konserwacyjnych systemu teleinformatycznego, mogących powodować utrudnienia lub uniemożliwienie Usługobiorcom korzystania z usług. 
3.5. W przypadkach szczególnych, mających wpływ na bezpieczeństwo lub stabilność systemu teleinformatycznego, Usługodawca ma prawo do czasowego zaprzestania lub ograniczenia świadczenia Usług, bez wcześniejszego powiadomienia oraz do przeprowadzenia prac konserwacyjnych mających na celu przywrócenie bezpieczeństwa i stabilności systemu teleinformatycznego. 
3.6. Usługodawca nie ponosi odpowiedzialności za przerwy w świadczeniu Usług wynikające z awarii lub przypadków wadliwego funkcjonowania systemów teleinformatycznych będących poza wpływem Usługodawcy. 
3.7. Niezależnie od powyższego Usługodawca ma prawo zaprzestać świadczenia Usług w każdym czasie, jeżeli takie uzasadnione żądanie zostanie zgłoszone wobec niej przez dostawcę Internetu lub inny uprawniony podmiot. Usługodawca nie odpowiada za szkody spowodowane wadliwym działaniem systemu transmisji, w tym awariami sprzętu, opóźnieniami i zakłóceniami przesyłu informacji. 
3.8. Usługodawca zastrzega sobie prawo do przerwania świadczenia Usług w przypadku stwierdzenia naruszenia przez Usługobiorcę niniejszego Regulaminu, obowiązującego prawa lub ogólnie przyjętych norm społecznych i moralnych.

<div align="center"><b>V. Polityka Prywatności</b></div>

<b>1.</b> Warunkiem korzystania z Usług jest dokonanie rejestracji, podczas której wymagane jest podanie przez Usługobiorcę adresu e-mail. Podanie adresu e-mail nie służy ustaleniu tożsamości Usługobiorcy, a jedynie utworzeniu konta użytkownika i zapewnia możliwość przywrócenia jego funkcjonalności w przypadku np. utraty hasła. W przypadku, gdy podany przez Usługobiorcę adres e-mail zawiera dane osobowe, dochodzi do przetwarzania danych osobowych Usługobiorcy na zasadach określonych w części V niniejszego Regulaminu.   
<b>2.</b> Administratorem danych osobowych usługobiorców jest Usługodawca, tj. AC SOFTWARE sp. z o.o. z siedzibą w Paczkowie (48-370), ul. Armii Krajowej 2, zarejestrowana przez Sąd Rejonowy w Opolu, VIII Wydział Gospodarczy Krajowego Rejestru Sądowego, nr KRS0000314809, NIP 7532365220, REGON 160217758. 
<b>3.</b> Administrator przetwarza dane osobowe z poszanowaniem obowiązujących w tym zakresie przepisów prawa, a w szczególności przy zastosowaniu odpowiednich środków organizacyjnych i technicznych służących ich zabezpieczeniu. 
<b>4.</b> Dane osobowe przetwarzane są na podstawie i w celu zawarcia i realizacji umowy, tj. świadczenia usług wskazanych w części II niniejszego Regulaminu. 
<b>5.</b> Dane osobowe mogą być także przetwarzane na podstawie i w celu:
5.1. wypełniania prawnie uzasadnionych interesów realizowanych przez Administratora, w tym marketingu bezpośredniego własnych usług,
5.2.  na podstawie zgody – w celu wskazanym w treści udzielonej zgody. 
<b>6.</b> Podanie danych osobowych jest dobrowolne, jednakże podanie adresu e-mail jest niezbędne w celu zawarcia i wykonania umowy. 
<b>7.</b> Dane osobowe nie będą nikomu udostępniane. Dane osobowe powierzane są w drodze umowy do przetwarzania podmiotom, z których usług korzysta Administrator w związku z ich przetwarzaniem (na podstawie art. 28 ogólnego rozporządzenia o ochronie danych osobowych z dnia 27.04.2016 r. – RODO), czyli tzw. procesorom, w szczególności dostawcom usług IT – w zakresie niezbędnym do prawidłowego wykonania tych usług. Wybrani przez Administratora dostawcy usług IT gwarantują odpowiednie środki zabezpieczenia danych, w tym przechowywanie danych osobowych na serwerach znajdujących się na terytorium państw członkowskich Unii Europejskiej i/lub państw uznanych przez Komisję Europejską za państwa posiadające wystarczający poziom ochrony danych osobowych – jedynie w ten sposób dane osobowe mogą być przekazywane do państwa trzeciego. 
<b>8.</b> Dane osobowe będą przechowywane przez okres trwania umowy oraz po jej zakończeniu - przez okres niezbędny do ustalenia, dochodzenia lub obrony roszczeń - zgodny z przepisami prawa; w przypadku przetwarzania danych na podstawie udzielonej zgody – do czasu cofnięcia tej zgody.
<b>9.</b> Dane osobowe nie będą przetwarzane przez Administratora w formie profilowania, decyzje nie będą podejmowane w sposób zautomatyzowany. 
<b>10.</b> Usługobiorca ma prawo: żądania od Administratora dostępu do swoich danych osobowych oraz prawo do ich sprostowania, usunięcia (w przypadkach wskazanych w art. 17 RODO), ograniczenia przetwarzania (w przypadkach wskazanych w art. 18 RODO), prawo do przenoszenia danych (w przypadkach wskazanych w art. 20 RODO) oraz – w razie wyrażenia zgody na przetwarzanie danych - prawo do cofnięcia zgody w dowolnym momencie, bez wpływu na zgodność z prawem przetwarzania dokonanego na jej podstawie przed cofnięciem. Przysługujące uprawnienia można wykonać przesyłając stosowną informację na adres mailowy Administratora: <a href="mailto:office@acsoftware.pl">office@acsoftware.pl</a>
<b>11.</b> Usługobiorca ma prawo wniesienia skargi do Prezesa Urzędu Ochrony Danych Osobowych, gdy uzna, iż przetwarzanie dotyczących go danych osobowych narusza przepisy RODO.
<b>12.</b> Informacja o prawie wniesienia sprzeciwu: Usługobiorca ma prawo do wniesienia sprzeciwu wobec przetwarzania danych osobowych: wobec (i w razie) przetwarzania danych osobowych opartego na wypełnianiu prawnie uzasadnionych interesów realizowanych przez Administratora  - z przyczyn związanych ze swoją szczególną sytuacją; wobec (i w razie) przetwarzania danych na potrzeby marketingu bezpośredniego - w dowolnym momencie.  Usługobiorca może wnieść sprzeciw przesyłając stosowną informację na adres mailowy Administratora: <a href="mailto:office@acsoftware.pl">office@acsoftware.pl</a>

<div align="center"><b>VI. Szczególne zagrożenia związane z korzystaniem z usługi świadczonej drogą elektroniczną</b></div>

<b>1.</b> Usługodawca zastrzega, że korzystanie z usług świadczonych drogą elektroniczną może wiązać się z ryzykiem zainfekowania systemu informatycznego przez niepożądane oprogramowanie, także takie którego jedynym celem jest wyrządzanie szkód. 
<b>2.</b> Poza zagrożeniami wynikającymi z zainfekowania systemu informatycznego, wśród możliwych zagrożeń znajdują się także ataki hackerów. Usługodawca oświadcza, iż stosuje zabezpieczenia mające na celu uniemożliwienie lub znaczne utrudnienie włamania się do systemu usługodawcy. 
<b>3.</b> Użytkownik, aby uniknąć powyższych zagrożeń, powinien zaopatrzyć swój komputer i inne urządzenia elektroniczne, które wykorzystuje podłączając się do Internetu, w program antywirusowy. Program taki winien być stale aktualizowany. 
<b>4.</b> Ochronę przed zagrożeniami związanymi z korzystaniem przez użytkowników z usług świadczonych drogą elektroniczną zapewniają także: włączona zapora sieciowa (ang. firewall), aktualizacja wszelkiego oprogramowania, nieotwieranie załączników poczty elektronicznej niewiadomego pochodzenia, czytanie okien instalacyjnych aplikacji, a także ich licencji, wyłączenie makr w plikach MS Office nieznanego pochodzenia, regularne całościowe skany systemu programem antywirusowym i antymalware, szyfrowanie transmisji danych, instalacja programów prewencyjnych (wykrywania i zapobiegania włamaniom), używanie oryginalnego systemu i aplikacji, pochodzących z legalnego źródła.

<div align="center"><b>VII. Prawa własności intelektualnej</b></div>

<b>1.</b> Wszelkie prawa do treści zawartych w Serwisie oraz będących składnikiem Usług, przysługują Usługodawcy. 
<b>2.</b> Użytkownikowi przysługuje prawo do korzystania z treści zawartych w Serwisie oraz będących składnikiem Usług wyłącznie na warunkach określonych niniejszym Regulaminie.


<div align="center"><b>VIII. Postępowanie reklamacyjne</b></div>

<b>1.</b> Reklamacje dotyczące zarówno technicznych aspektów funkcjonowania Usług, jak i innych kwestii związanych z Usługami można przesyłać na adres email: <a href="mailto:office@acsoftware.pl">office@acsoftware.pl</a> bądź pisemnie - na adres AC SOFTWARE SP. Z O.O., 48-370 Paczków, ul. Armii Krajowej 2. 
<b>2.</b> Zgłoszenie reklamacyjne powinno zawierać następujące informacje: okoliczności dotyczące przedmiotu reklamacji (w szczególności rodzaju i daty wystąpienia nieprawidłowości), żądania usługobiorcy oraz dane kontaktowe składającego reklamację. 
<b>3.</b> Usługodawca dołoży najwyższych starań, aby reklamacje były rozpatrzone w terminie 14 dni kalendarzowych licząc od dnia ich otrzymania przez Usługodawcę. Jeśli reklamacja w tym czasie nie może zostać rozpatrzona, usługobiorca powiadamiany jest w tym terminie o przyczynach opóźnienia i przewidywanym terminie rozpatrzenia reklamacji. O wyniku rozpatrzenia reklamacji Usługodawca niezwłocznie zawiadomi składającego reklamację za pośrednictwem poczty elektronicznej na adres e-mail podany w zgłoszeniu reklamacji.

<div align="center"><b>IX. Postanowienia końcowe</b></div>

<b>1.</b> W sprawach nieuregulowanych niniejszym Regulaminem stosuje się przepisy powszechnie obowiązującego prawa polskiego, w szczególności przepisy ustawy o świadczeniu usług drogą elektroniczną oraz kodeksu cywilnego. 
<b>2.</b> Treść niniejszego Regulaminu może zostać utrwalona przez użytkownika poprzez wydrukowanie, zapisanie na nośniku lub pobranie w każdej chwili ze strony <a href="https://cloud.supla.org/terms">https://cloud.supla.org/terms</a> . 
<b>3.</b> Usługodawca zachowuje prawo do zmiany treści niniejszego Regulaminu z ważnych przyczyn. Za ważne przyczyny uznać należy zmianę firmy, formy prawnej lub siedziby Usługodawcy, zmiany techniczne związane z prawidłowym funkcjonowaniem cloud.supla.org, zmiana zakresu świadczonych Usług, usprawnienie działania Usług oraz obsługi Użytkowników, sprostowanie Regulaminu w celu usunięcia nieścisłości, oczywistych błędów i omyłek pisarskich, konieczność dostosowania Regulaminu ze względu na zmianę lub wejście w życie nowych bezwzględnie obowiązujących przepisów prawa. 
<b>4.</b> Wszelkie zmiany będą zamieszczane na stronie https://cloud.supla.org i będą wymagały akceptacji przez Usługobiorcę w celu umożliwienia dalszego korzystania z Serwisu lub Usługi. W przypadku zmiany Regulaminu, jego doręczenie Użytkownikowi odbywać się będzie poprzez umieszczenie na stronach Serwisów. Zmiana Regulaminu jest skuteczna wobec Użytkowników, którzy w terminie 7 (siedmiu) dni od daty powiadomienia o zmianie Regulaminu nie zrezygnują z Usług. Korzystanie przez Użytkownika z Serwisów po wprowadzeniu tych zmian równoznaczne jest z ich akceptacją. 
<b>5.</b> Regulamin niniejszy obowiązuje od dnia 25 maja 2018 roku.

